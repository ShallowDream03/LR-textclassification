 为方便同学们复习，小编帮大家整理了2014年中考[微博]语文必考的古诗词，供大家学习。 【过故人庄】(孟浩然?唐)故人具鸡黍，邀我至田家。绿树村边合，青山郭外斜。开轩面场圃，把酒话桑麻。待到重阳日，还来就菊花。 【题破山寺后禅院】(常建?唐)清晨入古寺，初日照高林。 曲径通幽处，禅房花木深。山光悦鸟性，潭影空人心。万籁此都寂，但余钟磬音。 【闻王昌龄左迁龙标遥有此寄】(李白?唐)杨花落尽子规啼，闻道龙标过五溪。我寄愁心与明月，随风直到夜郎西。 【夜雨寄北】(李商隐?唐)君问归期未有期，巴山夜雨涨秋池。何当共剪西窗烛，却话巴山夜雨时。 【泊秦淮】(杜牧?唐)烟笼寒水月笼沙，夜泊秦淮近酒家。商女不知亡国恨，隔江犹唱后庭花。 【浣溪沙】(晏殊?宋)一曲新词酒一杯。去年天气旧亭台。夕阳西下几时回？无可奈何花落去，似曾相识燕归来。小园香径独徘徊。 【如梦令】(李清照?南宋)常记溪亭日暮，沉醉不知归路。兴尽晚回舟，误入藕花深处。争渡，争渡，惊起一滩鸥鹭。 【观书有感】(朱熹?南宋)半亩方塘一鉴开，天光云影共徘徊。问渠那得清如许？为有源头活水来。 【木兰诗】(北朝民歌)唧唧复唧唧，木兰当户织。不闻机杼声，惟闻女叹息。问女何所思，问女何所忆。女亦无所思，女亦无所忆。昨夜见军帖，可汗大点兵，军书十二卷，卷卷有爷名。阿爷无大儿，木兰无长兄，愿为市鞍马，从此替爷征。东市买骏马，西市买鞍鞯，南市买辔头，北市买长鞭。旦辞爷娘去，暮宿黄河边，不闻爷娘唤女声，但闻黄河流水鸣溅溅。旦辞黄河去，暮至黑山头，不闻爷娘唤女声，但闻燕山胡骑鸣啾啾。万里赴戎机，关山度若飞。朔气传金柝，寒光照铁衣。将军百战死，壮士十年归。归来见天子，天子坐明堂。策勋十二转，赏赐百千强。可汗问所欲，木兰不用尚书郎；愿驰千里足，送儿还故乡。爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。开我东阁门，坐我西阁床，脱我战时袍，著我旧时裳，当窗理云鬓，对镜帖花黄。出门看火伴，火伴皆惊忙：同行十二年，不知木兰是女郎。雄兔脚扑朔，雌兔眼迷离；双兔傍地走，安能辨我是雄雌？ 【观沧海】(曹操?东汉)东临碣石，以观沧海。水何澹澹，山岛竦峙。 树木丛生，百草丰茂。 秋风萧瑟，洪波涌起。 日月之行，若出其中； 星汉灿烂，若出其里。 幸甚至哉，歌以咏志。 【次北固山下】客路青山外，行舟绿水前。潮平两岸阔，风正一帆悬。 海日生残夜，江春入旧年。乡书何处达？ 归雁洛阳边。 【钱塘湖春行】(白居易?唐)孤山寺北贾亭西，水面初平云脚低。 几处早莺争暖树，谁家新燕啄春泥。 乱花渐欲迷人眼，浅草才能没马蹄。 最爱湖东行不足，绿杨阴里白沙堤。 【西江月】(辛弃疾?南宋)明月别枝惊鹊，清风半夜鸣蝉。稻花香里说丰年，听取蛙声一片。七八个星天外，两三点雨山前。旧时茅店社林边，路转溪头忽见。 【天净沙?秋思】(马致远?元)枯藤老树昏鸦，小桥流水人家，古道西风瘦马。夕阳西下，断肠人在天涯。 【龟虽寿】(曹操?东汉)神龟虽寿，犹有竟时。?蛇乘雾，终为土灰。老骥伏枥，志在千里。烈士暮年，壮心不已。盈缩之期，不但在天；养怡之福，可得永年。幸甚至哉，歌以咏志。 【山中杂诗】(吴均?南朝)山际见来烟，竹中窥落日。鸟向檐上飞，云从窗里出。 【竹里馆】(王维?唐)独坐幽篁里，弹琴复长啸。深林人不知，明月来相照。 【峨眉山月歌】(李白?唐)峨眉山月半轮秋，影入平羌江水流。夜发清溪向三峡，思君不见下渝州。 【春夜洛城闻笛】(李白?唐)谁家玉笛暗飞声，散入春风满洛城。此夜曲中闻折柳，何人不起故园情。 【逢入京使】(岑参?唐)故园东望路漫漫，双袖龙钟泪不干。马上相逢无纸笔，凭君传语报平安。 【滁州西涧】(韦应物?唐)独怜幽草涧边生，上有黄鹂深树鸣。春潮带雨晚来急，野渡无人舟自横。 【江南逢李龟年】黄梅时节家家雨，青草池塘处处蛙。有约不来过夜半，闲敲棋子落灯花。 【论诗】(赵翼?清)李杜诗篇万口传，至今已觉不新鲜。江山代有才人出，各领风骚数百年。 【望岳】(杜甫)岱宗夫如何？齐鲁青未了。造化钟神秀，阴阳割昏晓。荡胸生曾云，决眦入归鸟。会当凌绝顶，一览众山小。 【春望】(杜甫)国破山河在，城春草木深。感时花溅泪，恨别鸟惊心。烽火连三月，家书抵万金。白头搔更短，浑欲不胜簪。 【石壕吏】(杜甫)暮投石壕村，有吏夜捉人。老翁逾墙走，老妇出门看。吏呼一何怒！妇啼一何苦！听妇前致词：三男邺城戍。一男附书至，二男新战死。存者且偷生，死者长已矣！室中更无人，惟有乳下孙。有孙母未去，出入无完裙。老妪力虽衰，请从吏夜归，急应河阳役，犹得备晨炊。夜久语声绝，如闻泣幽咽。天明登前途，独与老翁别。 【归园田居(其三)】(陶渊明?东晋)种豆南山下，草盛豆苗稀。晨兴理荒秽，带月荷锄归。道狭草木长，夕露沾我衣。衣沾不足惜，但使愿无违。 【使至塞上】单车欲问边，属国过居延。征蓬出汉塞，归雁入胡天。大漠孤烟直，长河落日圆。萧关逢候骑，都护在燕然。 【渡荆门送别】(李白)渡远荆门外，来从楚国游。山随平野尽，江入大荒流。月下飞天镜，云生结海楼。仍怜故乡水，万里送行舟。 【游山西村】(陆游?南宋)莫笑农家腊酒浑，丰年留客足鸡豚。山重水复疑无路，柳暗花明又一村。箫鼓追随春社近，衣冠简朴古风存。从今若许闲乘月，拄杖无时夜叩门。 【长歌行】(汉乐府)青青园中葵，朝露待日?。阳春布德泽，万物生光辉。常恐秋节至，?黄华叶衰。百川东到海，何时复西归？少壮不努力，老大徒伤悲。 【野望】东皋薄暮望，徙倚欲何依。树树皆秋色，山山唯落晖。牧人驱犊返，猎马带禽归。相顾无相识，长歌怀采薇。 【早寒江上有怀】(孟浩然?唐)木落雁南度，北风江上寒。我家襄水曲，遥隔楚云端。乡泪客中尽，孤帆天际看。迷津欲有问，平海夕漫漫。 【望洞庭湖赠张丞相】(孟浩然)八月湖水平，涵虚混太清。气蒸云梦泽，波撼岳阳城。欲济无舟楫，端居耻圣明。坐观垂钓者，徒有羡鱼情。 【黄鹤楼】昔人已乘黄鹤去，此地空余黄鹤楼。黄鹤一去不复返，白云千载空悠悠。晴川历历汉阳树，芳草萋萋鹦鹉洲。日暮乡关何处是？烟波江上使人愁。 【送友人】(李白)青山横北郭，白水绕东城。此地一为别，孤蓬万里征。浮云游子意，落日故人情。挥手自兹去，萧萧班马鸣。 【秋词】自古逢秋悲寂寥，我言秋日胜春朝。晴空一鹤排云上，便引诗情到碧霄。 【浣溪沙】(苏轼?北宋)兰下兰芽短浸溪，松间沙路净无泥，潇潇暮雨子规啼。谁道人生无再少？门前流水尚能西！休将白发唱黄鸡。 【十一月四日风雨大作】(陆游)僵卧孤村不自哀，尚思为国戍轮台。夜阑卧听风吹雨，铁马冰河入梦来。 【酬乐天扬州初逢席上见赠】巴山楚水凄凉地，二十三年弃置身。怀旧空吟闻笛赋，到乡翻似烂柯人。沉舟侧畔千帆过，病树前头万木春。今日听君歌一曲，暂凭杯酒长精神。上一页12下一页
