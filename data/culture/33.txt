"<title>金光明最胜王经_儒释道频道_腾讯网</title>金光明最胜王经智慧海显密文库2013-09-16 10:56我要分享0民国年间北京拈花寺北平刻经处版《金光明最胜王经》影印本，雍和宫副住持拉喜仁钦师父多年倡导传诵，利众无量。民国年间北京拈花寺北平刻经处版《金光明最胜王经》影印本，雍和宫副住持拉喜仁钦师父多年倡导传诵，利众无量。大正藏 No. 665 [Nos. 663, 664]金光明最胜王经卷第一大唐三藏沙门义净奉制译序品第一如是我闻：一时薄伽梵，在王舍城鹫峰山顶，于最清净甚深法界，诸佛之境如来所居，与大?刍众九万八千人，皆是阿罗汉??能善调伏如大象王，诸漏已除，无复烦恼，心善解脱，慧善解脱，所作已毕，舍诸重担，逮得己利，尽诸有结，得大自在，住清净戒，善巧方便，智慧庄严，证八解脱，已到彼岸??其名曰：具寿阿若?陈如，具寿阿说侍多，具寿婆湿波，具寿摩诃那摩，具寿婆帝利迦，大迦摄波，优楼频螺迦摄，伽耶迦摄，那提迦摄，舍利子，大目乾连；惟阿难陀住于学地。如是等诸大声闻，各于晡时从定而起，往诣佛所，顶礼佛足，右绕三匝，退坐一面。复有菩萨摩诃萨，百千万亿人俱??有大威德，如大龙王，名称普闻，众所知识，施戒清净，常乐奉持，忍行精勤，经无量劫，超诸静虑，系念现前，开阐慧门，善修方便，自在游戏，微妙神通，逮得总持，辩才无尽，断诸烦恼，累染皆亡，不久当成一切种智，降魔军众而击法鼓，制诸外道，令起净心，转妙法轮，度人天众，十方佛土悉已庄严，六趣有情无不蒙益，成就大智，具足大忍，住大慈悲心，有大坚固力，历事诸佛，不般涅?，发弘誓心，尽未来际，广于佛所深种净因，于三世法悟无生忍，逾于二乘所行境界，以大善巧化导世间，于大师教悉能敷演，秘密之法，甚深空性，皆已了知，无复疑惑??其名曰：无障碍转法轮菩萨，常发心转法轮菩萨，常精进菩萨，不休息菩萨，慈氏菩萨，妙吉祥菩萨，观自在菩萨，总持自在王菩萨，大辩庄严王菩萨，妙高山王菩萨，大海深王菩萨，宝幢菩萨，大宝幢菩萨，地藏菩萨，虚空藏菩萨，宝手自在菩萨，金刚手菩萨，欢喜力菩萨，大法力菩萨，大庄严光菩萨，大金光庄严菩萨，净戒菩萨，常定菩萨，极清净慧菩萨，坚固精进菩萨，心如虚空菩萨，不断大愿菩萨，施药菩萨，疗诸烦恼病菩萨，医王菩萨，欢喜高王菩萨，得上授记菩萨，大云净光菩萨，大云持法菩萨，大云名称喜乐菩萨，大云现无边称菩萨，大云师子吼菩萨，大云牛王吼菩萨，大云吉祥菩萨，大云宝德菩萨，大云日藏菩萨，大云月藏菩萨，大云星光菩萨，大云火光菩萨，大云电光菩萨，大云雷音菩萨，大云慧雨充遍菩萨，大云清净雨王菩萨，大云花树王菩萨，大云青莲花香菩萨，大云宝?檀香清凉身菩萨，大云除?菩萨，大云破翳菩萨。如是等无量大菩萨众，各于晡时，从定而起，往诣佛所，顶礼佛足，右绕三匝，退坐一面。复有梨车毗童子五亿八千，其名曰：师子光童子，师子慧童子，法授童子，因陀罗授童子，大光童子，大猛童子，佛护童子，法护童子，僧护童子，金刚护童子，虚空护童子，虚空吼童子，宝藏童子，吉祥妙藏童子，如是等人而为上首，悉皆安住无上菩提，于大乘中，深信欢喜。各于晡时，往诣佛所，顶礼佛足，右绕三匝，退坐一面。复有四万二千天子，其名曰：喜见天子，喜悦天子，日光天子，月髻天子，明慧天子，虚空净慧天子，除烦恼天子，吉祥天子，如是等天子而为上首，皆发弘愿，护持大乘，绍隆正法，能使不绝。各于晡时，往诣佛所，顶礼佛足，右绕三匝，退坐一面。复有二万八千龙王：莲华龙王，?罗叶龙王，大力龙王，大吼龙王，小波龙王，持?水龙王，金面龙王，如意龙王，如是等龙王而为上首，于大乘法，常乐受持，发深信心，称扬拥护。各于晡时，往诣佛所，顶礼佛足，右绕三匝，退坐一面。复有三万六千诸药叉众，毗沙门天王而为上首。其名曰：庵婆药叉，持庵婆药叉，莲花光藏药叉，莲花面药叉，颦眉药叉，现大怖药叉，动地药叉，吞食药叉，是等药叉悉皆爱乐如来正法，深心护持，不生疲懈。各于晡时，往诣佛所，顶礼佛足，右绕三匝，退坐一面。复有四万九千揭路茶王，香象势力王而为上首，及余健闼婆，阿苏罗，紧那罗，莫呼洛伽等，山林河海一切神仙，并诸大国所有王众，中宫后妃，净信男女，人天大众悉皆云集，咸愿拥护无上大乘，读诵受持，书写流布。各于晡时，往诣佛所，顶礼佛足，右绕三匝，退坐一面。如是等声闻、菩萨、人天大众、龙神八部，既云集已，各各至心合掌恭敬，瞻仰尊容，目未曾舍，愿乐欲闻殊胜妙法。尔时，薄伽梵于日晡时，从定而起，观察大众，而说颂曰：“金光明妙法，最胜诸经王；甚深难得闻，诸佛之境界。我当为大众，宣说如是经；并四方四佛，威神共加护：东方阿?尊，南方宝相佛，西方无量寿，北方天鼓音。我复演妙法，吉祥忏中胜，能灭一切罪，净除诸恶业。及消众苦患，常与无量乐，一切智根本，诸功德庄严。众生身不具，寿命将损减，诸恶相现前，天神皆舍离。亲友怀?恨，眷属悉分离，彼此共乖违，珍财皆散失。恶星为变怪，或被邪蛊侵，若复多忧愁，众苦之所逼，睡眠见恶梦，因此生烦恼。是人当澡浴，应着鲜洁衣，于此妙经王，甚深佛所赞，专注心无乱，读诵听受持。由此经威力，能离诸灾横，及余众苦难，无不皆除灭。护世四王众，及大臣眷属，无量诸药叉，一心皆拥卫。大辩才天女，尼连河水神，诃利底母神，坚牢地神众，梵王帝释主，龙王紧那罗，及金翅鸟王，阿苏罗天众，如是天神等，并将其眷属，皆来护是人，昼夜常不离。我当说是经，甚深佛行处；诸佛秘密教，千万劫难逢。若有闻是经，能为他演说，若心生随喜，或设于供养；如是诸人等，当于无量劫，常为诸天人，龙神所恭敬。此福聚无量，数过于恒沙，读诵是经者，当获斯功德。亦为十方尊，深行诸菩萨，拥护持经者，令离诸苦难。供养是经者，如前澡浴身，饮食及香花，恒起慈悲意。若欲听是经，令心净无垢；常生欢喜念，能长诸功德。若以尊重心，听闻是经者；善生于人趣，远离诸苦难。彼人善根熟，诸佛之所赞；方得闻是经，及以忏悔法。”金光明最胜王经如来寿量品第二尔时，王舍大城有一菩萨摩诃萨，名曰妙幢，已于过去无量俱胝那庾多百千佛所，承事供养，殖诸善根。是时妙幢菩萨独于静处，作是思惟：“以何因缘，释迦牟尼如来寿命短促，唯八十年？”复作是念：“如佛所说，有二因缘，得寿命长。云何为二？一者、不害生命，二者、施他饮食。然释迦牟尼如来曾于无量百千万亿无数大劫，不害生命，行十善道，常以饮食惠施一切饥饿众生，乃至己身血肉骨髓，亦持施与，令得饱满，况余饮食。”时彼菩萨于世尊所，作是念时，以佛威力，其室忽然广博严净，帝青琉璃种种众宝，杂彩间饰，如佛净土，有妙香气过诸天香，芬馥充满。于其四面各有上妙师子之座，四宝所成，以天宝衣而敷其上。复于此座有妙莲花，种种珍宝以为严饰，量等如来自然显现。于莲花上有四如来，东方不动，南方宝相，西方无量寿，北方天鼓音。是四如来各于其座加趺而坐，放大光明，周遍照耀王舍大城，及此三千大千世界，乃至十方恒河沙等诸佛国土，雨诸天花，奏诸天乐。尔时，于此赡部洲中及三千大千世界，所有众生，以佛威力，受胜妙乐，无有乏少。若身不具，皆蒙具足，盲者能视，聋者得闻，哑者能言，愚者得智，若心乱者得本心，若无衣者得衣服，被恶贱者人所敬，有垢秽者身清洁，于此世间所有利益，未曾有事，悉皆显现。尔时，妙幢菩萨见四如来及希有事，欢喜踊跃，合掌一心，瞻仰诸佛殊胜之相，亦复思惟释迦牟尼如来无量功德，惟于寿命生疑惑心：“云何如来功德无量，寿命短促唯八十年？”尔时，四佛告妙幢菩萨言：“善男子！汝今不应思忖如来寿命长短。何以故？善男子！我等不见诸天世间梵、魔、沙门、婆罗门等，人及非人，有能算知佛之寿量，知其齐限；惟除无上正遍知者。”时四如来欲说释迦牟尼佛所有寿量，以佛威力，欲色界天诸龙、鬼神、健闼婆、阿苏罗、揭路茶、紧那罗、莫呼洛伽，及无量百千亿那庾多菩萨摩诃萨，悉来集会，入妙幢菩萨净妙室中。尔时，四佛于大众中，欲显释迦牟尼如来所有寿量，而说颂曰：“一切诸海水，可知其?数；无有能数知，释迦之寿量。析诸妙高山，如芥可知数；无有能数知，释迦之寿量。一切大地土，可知其尘数；无有能数知，释迦之寿量。假使量虚空，可得尽边际；无有能度知，释迦之寿量。若人住亿劫，尽力常算数；亦复不能知，世尊之寿量。不害众生命，及施于饮食；由斯二种因，得寿命长远。是故大觉尊，寿命难知数；如劫无边际，寿量亦如是。妙幢汝当知，不应起疑惑；最胜寿无量，莫能知数者。”尔时，妙幢菩萨闻四如来说释迦牟尼佛寿量无限，白言：“世尊！云何如来示现如是短促寿量？”时四世尊告妙幢菩萨言：“善男子！彼释迦牟尼佛于五浊世出现之时，人寿百年，禀性下劣，善根微薄，复无信解。此诸众生多有我见、人见、众生、寿者、养育邪见、我我所见、断常见等，为欲利益此诸异生及众外道如是等类，令生正解，速得成就无上菩提，是故释迦牟尼如来示现如是短促寿命。善男子！然彼如来欲令众生见涅?已，生难遭想、忧苦等想，于佛世尊所说经教，速当受持，读诵通利，为人解说，不生谤毁，是故如来现斯短寿。何以故？彼诸众生若见如来不般涅?，不生恭敬难遭之想，如来所说甚深经典，亦不受持读诵通利、为人宣说。所以者何？以常见佛，不尊重故。善男子！譬如有人见其父母多有财产，珍宝丰盈，便于财物不生希有难遭之想。所以者何？于父财物生常想故。善男子！彼诸众生亦复如是，若见如来不入涅?，不生希有难遭之想。所以者何？由常见故。善男子！譬如有人父母贫穷，资财乏少，然彼贫人或诣王家、或大臣舍，见其仓库种种珍宝悉皆盈满，生希有心，难遭之想。时彼贫人为欲求财，广设方便，策勤无怠。所以者何？为舍贫穷，受安乐故。善男子！彼诸众生亦复如是，若见如来入于涅?，生难遭想乃至忧苦等想，复作是念：‘于无量劫诸佛如来出现于世，如乌昙跋花，时乃一现。’彼诸众生发希有心，起难遭想。若遇如来，心生敬信，闻说正法，生实语想，所有经典悉皆受持，不生毁谤。善男子！以是因缘，彼佛世尊，不久住世，速入涅?。善男子！是诸如来，以如是等善巧方便成就众生。”尔时，四佛说是语已，忽然不现。尔时，妙幢菩萨摩诃萨与无量百千菩萨，及无量亿那庾多百千众生，俱共往诣鹫峰山中释迦牟尼如来正遍知所，顶礼佛足，在一面立。时妙幢菩萨以如上事具白世尊。时四如来亦诣鹫峰，至释迦牟尼佛所，各随本方就座而坐，告侍者菩萨言：“善男子！汝今可诣释迦牟尼佛所，为我致问：‘少病少恼，起居轻利，安乐行不？’复作是言：‘善哉！善哉！释迦牟尼如来！今可演说《金光明经》甚深法要，为欲饶益一切众生，除去饥馑，令得安乐，我当随喜。’”时彼侍者各诣释迦牟尼佛所，顶礼双足，却住一面，俱白佛言：“彼天人师致问无量：‘少病少恼，起居轻利，安乐行不？’复作是言：‘善哉！善哉！释迦牟尼如来！今可演说《金光明经》甚深法要，为欲利益一切众生，除去饥馑，令得安乐。’”尔时，释迦牟尼如来．应．正等觉告彼侍者诸菩萨言：“善哉！善哉！彼四如来乃能为诸众生饶益安乐，劝请于我宣扬正法。”尔时世尊，而说颂曰：“我常在鹫山，宣说此经宝；成就众生故，示现般涅?。凡夫起邪见，不信我所说；为成就彼故，示现般涅?。”时大会中有婆罗门，姓?陈如，名曰法师授记，与无量百千婆罗门众，供养佛已，闻世尊说入般涅?，涕泪交流，前礼佛足，白言：“世尊！若实如来于诸众生有大慈悲，怜愍利益，令得安乐，犹如父母，余无等者，能与世间作归依处，如净满月，以大智慧能为照明，如日初出，普观众生，爱无偏党，如罗怙罗，惟愿世尊施我一愿！”尔时世尊默然而止。佛威力故，于此众中，有梨车毗童子，名一切众生喜见，语婆罗门?陈如言：“大婆罗门！汝今从佛欲乞何愿？我能与汝。”婆罗门言：“童子！我欲供养无上世尊，今从如来求请舍利如芥子许。何以故？我曾闻说：‘若善男子、善女人得佛舍利如芥子许，恭敬供养，是人当生三十三天而为帝释。’”是时童子语婆罗门曰：“若欲愿生三十三天受胜报者，应当至心听是《金光明最胜王经》。于诸经中最为殊胜，难解难入，声闻、独觉所不能知；此经能生无量无边福德果报，乃至成办无上菩提。我今为汝略说其事。”婆罗门言：“善哉！童子！此《金光明》甚深最上，难解难入，声闻、独觉尚不能知，何况我等边鄙之人，智慧微浅而能解了。是故我今求佛舍利如芥子许，持还本处，置宝函中，恭敬供养，命终之后得为帝释，常受安乐。云何汝今不能为我从明行足求斯一愿？”作是语已。尔时童子即为婆罗门，而说颂曰：“恒河?流水，可生白莲花；黄鸟作白形，黑鸟变为赤。假使赡部树，可生多罗果；?树罗枝中，能出庵罗叶。斯等希有物，或容可转变；世尊之舍利，毕竟不可得。假使用龟毛，织成上妙服，寒时可被着，方求佛舍利。假使蚊蚋足，可使成楼观，坚固不摇动，方求佛舍利。假使水蛭虫，口中生白齿，长大利如锋，方求佛舍利。假使持兔角，用成于梯蹬，可升上天宫，方求佛舍利。鼠缘此梯上，除去阿苏罗，能障空中月，方求佛舍利。若蝇饮酒醉，周行村邑中，广造于舍宅，方求佛舍利。若使驴唇色，赤如频婆果，善作于歌舞，方求佛舍利。乌与鸺?鸟，同共一处游，彼此相顺从，方求佛舍利。假使波罗叶，可成于伞盖，能遮于大雨，方求佛舍利。假令大船舶，盛满诸财宝，能令陆地行，方求佛舍利。假使鹪鹩鸟，以嘴衔香山，随处任游行，方求佛舍利。”尔时，法师授记婆罗门闻此颂已，亦以伽他答一切众生喜见童子曰：“善哉大童子，此众中吉祥；善巧方便心，得佛无上记。如来大威德，能救护世间；仁可至心听，我今次第说。诸佛境难思，世间无与等；法身性常住，修行无差别。诸佛体皆同，所说法亦尔；诸佛无作者，亦复本无生。世尊金刚体，权现于化身；是故佛舍利，无如芥子许。佛非血肉身，云何有舍利？方便留身骨，为益诸众生。法身是正觉，法界即如来；此是佛真身，亦说如是法。”尔时，会中三万二千天子，闻说如来寿命长远，皆发阿耨多罗三藐三菩提心，欢喜踊跃，得未曾有。异口同音，而说颂曰：“佛不般涅?，正法亦不灭；为利众生故，示现有灭尽。世尊不思议，妙体无异相；为利众生故，现种种庄严。”尔时，妙幢菩萨亲于佛前，及四如来并二大士诸天子所，闻说释迦牟尼如来寿量事已，复从座起，合掌恭敬白佛言：“世尊！若实如是，诸佛如来不般涅?，无舍利者，云何经中说有涅?及佛舍利，令诸人天恭敬供养？过去诸佛现有身骨流布于世，人天供养得福无边？今复言无，致生疑惑。惟愿世尊哀愍我等，广为分别！”尔时，佛告妙幢菩萨及诸大众：“汝等当知！云般涅?有舍利者，是密意说，如是之义，当一心听。善男子！菩萨摩诃萨如是应知，有其十法能解如来．应．正等觉真实理趣，说有究竟大般涅?。云何为十？一者、诸佛如来究竟断尽诸烦恼障、所知障故，名为涅?。二者、诸佛如来善能解了有情无性及法无性故，名为涅?。三者、能转身依及法依故，名为涅?。四者、于诸有情任运休息化因缘故，名为涅?。五者、证得真实无差别相平等法身故，名为涅?。六者、了知生死及以涅?无二性故，名为涅?。七者、于一切法了其根本，证清净故，名为涅?。八者、于一切法无生无灭善修行故，名为涅?。九者、真如法界实际平等，得正智故，名为涅?。十者、于诸法性及涅?性，得无差别故，名为涅?。是谓十法说有涅?。“复次，善男子！菩萨摩诃萨如是应知，复有十法，能解如来．应．正等觉真实理趣，说有究竟大般涅?。云何为十？一者、一切烦恼以乐欲为本，从乐欲生；诸佛世尊断乐欲故，名为涅?。二者、以诸如来断诸乐欲，不取一法，以不取故，无去无来，无所取故，名为涅?。三者、以无去来及无所取，是则法身不生不灭，无生灭故，名为涅?。四者、此无生灭非言所宣，言语断故，名为涅?。五者、无有我人，惟法生灭，得转依故，名为涅?。六者、烦恼随惑，皆是客尘，法性是主，无来无去，佛了知故，名为涅?。七者、真如是实，余皆虚妄，实性体者即是真如，真如性者即是如来，名为涅?。八者、实际之性无有戏论，惟独如来证实际法，戏论永断，名为涅?。九者、无生是实，生是虚妄，愚痴之人漂溺生死，如来体实，无有虚妄，名为涅?。十者、不实之法是从缘生，真实之法不从缘起，如来法身，体是真实，名为涅?。善男子！是谓十法说有涅?。“复次，善男子！菩萨摩诃萨如是应知，复有十法，能解如来．应．正等觉真实理趣，说有究竟大般涅?。云何为十？一者、如来善知施及施果，无我我所，此施及果不正分别，永除灭故，名为涅?。二者、如来善知戒及戒果，无我我所，此戒及果不正分别，永除灭故，名为涅?。三者、如来善知忍及忍果，无我我所，此忍及果不正分别，永除灭故，名为涅?。四者、如来善知勤及勤果，无我我所，此勤及果不正分别，永除灭故，名为涅?。五者、如来善知定及定果，无我我所，此定及果不正分别，永除灭故，名为涅?。六者、如来善知慧及慧果，无我我所，此慧及果不正分别，永除灭故，名为涅?。七者、诸佛如来善能了知一切有情非有情，一切诸法皆无性，不正分别，永除灭故，名为涅?。八者、若自爱者便起追求，由追求故，受众苦恼；诸佛如来除自爱故，永绝追求，无追求故，名为涅?。九者、有为之法皆有数量，无为法者数量皆除，佛离有为，证无为法，无数量故，名为涅?。十者、如来了知有情及法，体性皆空，离空非有，空性即是真法身故，名为涅?。善男子！是谓十法说有涅?。“复次，善男子！岂惟如来不般涅?是为希有？复有十种希有之法，是如来行。云何为十？一者、生死过失，涅?寂静，由于生死及以涅?证平等故，不处流转，不住涅?，于诸有情不生厌背，是如来行。二者、佛于众生不作是念：‘此诸愚夫行颠倒见，为诸烦恼之所缠迫；我今开悟，令其解脱。’然由往昔慈善根力，于彼有情随其根性意乐胜解，不起分别，任运济度，示教利喜，尽未来际无有穷尽，是如来行。三者、佛无是念：‘我今演说十二分教，利益有情。’然由往昔慈善根力，为彼有情广说，乃至尽未来际无有穷尽，是如来行。四者、佛无是念：‘我今往彼城邑聚落，王及大臣、婆罗门、刹帝利、薜舍、戍达罗等舍，从其乞食。’然由往昔身语意行惯习力故，任运诣彼，为利益事而行乞食，是如来行。五者、如来之身无有饥渴，亦无便利羸惫之相，虽行乞取而无所食，亦无分别，然为任运利益有情，示有食相，是如来行。六者、佛无是念：‘此诸众生，有上、中、下，随彼机性而为说法。’然佛世尊无有分别，随其器量善应机缘，为彼说法，是如来行。七者、佛无是念：‘此类有情不恭敬我，常于我所出呵骂言，不能与彼共为言论；彼类有情恭敬于我，常于我所共相赞叹，我当与彼共为言说。’然而如来起慈悲心，平等无二，是如来行。八者、诸佛如来无有爱憎、?慢、贪惜及诸烦恼，然而如来常乐寂静，赞叹少欲，离诸?闹，是如来行。九者、如来无有一法不知、不善通达，于一切处镜智现前无有分别。然而如来，见彼有情所作事业，随彼意转方便，诱引令得出离，是如来行。十者、如来若见一分有情得富盛时，不生欢喜；见其衰损，不起忧戚。然而如来见彼有情修习正行，无碍大慈自然救摄；若见有情修习邪行，无碍大悲自然救摄。是如来行。善男子！如是当知如来．应．正等觉，说有如是无边正行。汝等当知，是谓涅?真实之相。或时见有般涅?者，是权方便，及留舍利令诸有情恭敬供养，皆是如来慈善根力。若供养者，于未来世，远离八难，逢值诸佛，遇善知识，不失善心，福报无边，速当出离，不为生死之所缠缚，如是妙行，汝等勤修，勿为放逸。”尔时，妙幢菩萨闻佛亲说不般涅?及甚深行，合掌恭敬白言：“我今始知如来大师不般涅?，及留舍利普益众生，身心踊悦，叹未曾有。”说是如来寿量品时，无量无数无边众生，皆发无等等阿耨多罗三藐三菩提心。时四如来忽然不现，妙幢菩萨，礼佛足已，从座而起还其本处。金光明最胜王经卷第一大正新修大藏经第 16 册 No. 0665 金光明最胜王经上一页12345678910下一页显示全文正文已结束，您可以按alt+4进行评论分享到:腾讯微博QQ空间QQ好友新浪微博二维码热门推荐仙游四大古建之一：莆田仙?林氏宗祠世外桃源：浙江鞍山书院婉丽动人：合掌露齿菩萨组图：玉帝王母位尊高 三清四御道教尊神世俗还是高深 道教何去何从点击关注“腾讯佛学 ” 扫描左侧二维码即可添加腾讯佛学官方微信； 您也可以在微信上搜索“腾讯佛学”，获取更多佛学资讯。推荐微博：checked腾讯佛学checked学诚法师checked妙江妙语checked济群法师checked宗萨钦哲仁波切-正见网站checked智敏上师checkedcheckedcheckedcheckedcheckedcheckedcheckedcheckedcheckedcheckedchecked全部收听[责任编辑：airyzhan]收听腾讯佛学传播正见缔结正缘精华推荐一幕令众惊叹不已的场景??老鹰飞来皈依 如何识别邪教与迷信 佛门高僧有话说 想过好日子 千万别邪淫 上师能否长寿住世95%依赖学生 菩萨有七种代众生受苦的方法华严讲堂极乐世界是世界海一滴成功离不开悟性的修炼藏传佛教格鲁派的起源密宗为什么要保密佛门艺术佛陀8岁等身像学诚新语之没有主宰西藏佛教寺院风光五台山千僧斋大家爱看"
