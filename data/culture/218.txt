 <title>《佛教三字经》之禅宗_儒佛道频道_腾讯网</title> 《佛教三字经》之禅宗 智慧海《佛教三字经》杨仁山居士2014-03-17 11:00 我要分享 0 禅宗 【禅宗】 传心印，为禅宗。佛拈花，迦叶通。 授阿难，为二祖。次第承，皆可数。 第十二，号马鸣，造《起信》，大乘兴。 十四祖，名龙树，入龙宫，《华严》遇。 传世间，法雨树。造诸论，施甘露。 廿八祖，达摩尊，来东土，示性真。 离文字，要亲证。有慧可，得心印。 传僧璨，为三祖。《信心铭》，超今古。 第四祖，名道信，知无缚，解脱竟。 五祖忍，居黄梅，东山上，道场恢。 第六祖，名慧能，传衣钵，道大行。 六祖下，二禅师，南岳让，青原思。 南岳下，一马驹，踏杀人，遍寰区。 青原下，一石头，石头路，滑似油。 分五家，派各别。临济宗，行棒喝。 玄要分，宾主别，人与境，夺不夺。 沩仰宗，示圆相，暗机投，义海畅。 曹洞宗，传宝镜，定君臣，行正令。 云门宗，顾鉴咦，一字关，透者希。 法眼宗，明六相，禅与教，无两样。 【禅宗】 传心印，为禅宗 佛之心印，即是般若波罗蜜。五祖令人诵《金刚般若经》，六祖称为学般若菩萨，皆以般若为心印也。后人名为禅宗，是出世间上上禅。言语道断，心行处灭，始有少分相应。 佛拈花，迦叶通 世尊在灵山会上，拈花示众。是时众皆默然，惟迦叶尊者破颜微笑。世尊曰：“吾有正法眼藏，涅?妙心，实相无相，微妙法门，不立文字，教外别传。付嘱摩诃迦叶。” 问曰：如来心印，独付迦叶，何也? 答曰：佛在世时，悟道之人，佛为印证。佛灭度后，若无正传，恐落偏邪，故以迦叶为初祖，次第相传，并付衣钵表信。世人悟道，必受祖师印证，方可自信。列祖住世，虽悟道弟子如麻似粟，而付法传衣，必待其人。可见三十三代祖师，皆于灵山会上一时印定矣。 授阿难，为二祖 阿难尊者多闻第一，持佛法藏。乃迦叶以别传之旨授之，盖以二门不相离也。 次第承，皆可数 载在《付法藏因缘传》，兹不具述。 第十二，号马鸣 应佛悬记，于六百年时，生于中印度。摧伏外道，兴隆正法。继富那夜奢尊者之后，而绍祖位。若克其本，大光明佛。若校其因，八地菩萨。 造《起信》，大乘兴 马鸣大士宗百部大乘经，造《起信论》，以一心二门总括佛教大纲。学者能以此论为宗，教、律、禅、净，莫不贯通，转小成大，破邪显正，允为如来真子矣。 十四祖，名龙树 唐译《楞伽经》，如来悬记云：“未来世当有，持于我法者，南天竺国中，大名德比丘，厥号为龙树。能破有无宗，世间中显我，无上大乘法。得初欢喜地，往生安乐国。”魏译《楞伽》亦同此文。龙树菩萨证得初地，传佛心宗。又生安乐国，承事阿弥陀佛。禅宗后学可不以此为法乎? 入龙宫，《华严》遇 《华严经》亦名《大不思议经》。尊者入龙宫，见有三本，上本有十三千大千世界微尘数偈，一四天下微尘数品；中本有四十九万八千八百偈，一千二百品。此二本皆非阎浮提人心力能持，乃诵下本十万偈，四十八品而出。 传世间，法雨澍 返至人间，写成梵?。五天竺国，方知有《华严经》出现于世，僧俗二众奉为至宝。 造诸论，施甘露 龙树菩萨造《大不思议论》十万偈，释《华严经》。今所传《十住毗婆沙论》，即是彼《论》释十地中初之二地。又造《无畏论》，十万偈，《中论》出其中。又造《释摩诃衍论》，阐扬马鸣菩萨《起信论》，云：“该摄百洛叉契经奥义。”勉后学研究也。 廿八祖，达摩尊，来东土，示性真 菩提达摩尊者，南天竺国香至王第三子也。姓刹帝利，得法于般若多罗尊者。承师遗命，泛海达广州，在梁普通元年。刺史表闻于朝，武帝迎至金陵。帝问曰：“朕造寺、写经、度僧，不可胜纪，有何功德?”答曰：“并无功德。此但人天小果，有漏之因，如影随形，虽有非实。”帝曰：“如何是真功德?”答曰：“净智妙圆，体自空寂。如是功德，不以世求。”帝又问：“如何是圣谛第一义?”答曰：“廓然无圣。”帝曰：“对朕者谁?”答曰：“不识。”帝不悟。祖知机不契，遂渡江，届洛阳，止于嵩山少林寺。面壁而坐，人莫能测。后世称为东土初祖。 离文字．要亲证 达摩尊者见东土有大乘气象，应时而来，专接利根上智，令脱名言习气，识自本心，见自本性，直下与诸佛无异。此是顿超之法，非小机所能领会也。 有慧可．得心印 二祖慧可，原名神光，武牢姬氏子。少通世典，长习竺坟。出家后，善大小乘。定中见神人指示南询，得参初祖于少林。勤恳备至，莫闻诲励。冬夜侍立，积雪过膝。继而断臂求法，祖始易其名曰“慧可”。问曰：“我心未宁，乞师与安。”祖曰：“将心来．与汝安。”可良久曰：“觅心了不可得。”祖曰：“我与汝安心竟。”后付袈裟，以表传法。即说偈曰：“吾本来兹土，传法救迷情。一花开五叶，结果自然成。”又曰：“有《楞伽经》四卷，亦用付汝，即是如来心地要门，令诸众生开示悟入。” 不立文字，是一种方便。若执为定法，则自误误人矣。当知摩诃迦叶承佛付嘱，为第一祖，至佛灭后，即以结集法藏为当务之急。及其传心，不传之他人，而传之多闻总持之阿难。后来世世相承，莫不造论释经，宗说兼畅。达摩西来，得其传者为精通内典之慧可。倘慧可未通教义，岂能识达摩之高深哉?及至六祖始示现不识文字之相，以显无上道妙，要在离言亲证，非文字所能及也。后人不达此意，辄以不识字比于六祖，何其谬哉！不观夫达摩只履西归乎?魏主闻而启棺，仅只履存焉。其表法之意，殆以宗教两门传于东土者，只一门耳。否则宋云所见之相，岂无所表而然哉?当时宋云问达摩何处去?答曰：“西天去。”志公已说达摩是观音化身，所云西天去者，即阿弥陀佛极乐世界也。观其付法之后，并付《楞伽》，其方便善巧，岂凡情所能测耶? 传僧璨，为三祖 二祖在北齐时，有一居士年逾四十，不言姓氏，来问祖曰：“弟子身缠风恙，请和尚忏罪。”祖曰：“将罪来与汝忏。”士良久曰：“觅罪了不可得。”祖曰：“与汝忏罪竞。宜依佛法僧住。”祖知是法器，即为剃发受具，命名僧璨。疾亦渐愈，执侍二载，付以衣法。 《信心铭》，超今古 后住舒州皖公山，往来于太湖县司空山。作《信心铭》六百言，流传于世。 第四祖，名道信，知无缚，解脱竟 道信为沙弥时，谒三祖曰：“愿和尚慈悲，乞与解脱法门。”祖曰：“谁缚汝?”曰：“无人缚。”祖曰：“何更求解脱乎?”信于言下大悟，服劳九载。祖试以玄微，知其缘熟，乃付衣法。信，蕲州人，姓司马氏，后住蕲春破头山。 五祖忍 祖名弘忍，黄梅人也。前生为破头山裁松道者，请于四祖曰：“法道可得闻乎?”祖曰：“汝已老，脱有闻，其能广化耶?倘若再来，吾尚可迟汝。”乃去，至水边，乞浣衣女子寄宿。女归而孕。父母大恶，逐之。后生一子，弃港中。明日见其溯流而上，气体鲜明。惊异，育之。童时遇四祖。祖问曰：“子何姓?”答曰：“姓即有，不是常姓。”祖曰：“是何姓?”答曰：“是佛性。”祖曰：“汝无姓耶?”答曰：“性空，故无。”祖默识其法器，即令出家。付以衣法。 居黄梅，东山上，道场恢 继四祖住破头山，后迁黄梅东山，宗风大振。 第六祖，名慧能 姓卢，岭南新州人。家贫，鬻薪供母。闻人诵《金刚经》，问所由来，遂往黄梅参五祖。祖验知根性太利，令入碓坊舂米。人称卢行者。经于八月，祖敕会下各述一偈，以表心得。上座神秀题壁曰：“身是菩提树，心如明镜台。时时勤拂拭，莫使惹尘埃。”卢行者闻之，亦作一偈，请张别驾书于秀偈之侧。偈曰：“菩提本无树，明镜亦非台。本来无一物，何处惹尘埃?” 传衣钵 祖潜诣碓坊，示以密机，卢即三鼓入室。祖付嘱心传，并授袈裟。卢问：“法则既受，衣付何人?”祖曰：“昔达摩初至，人未之信，故传衣以明得法。今信心已熟，衣乃争端，止于汝身，不复传也。”是夜南迈，众莫之知。 道大行 六祖既至岭南，隐于四会猎人队中，经十五载。一日至广州法性寺，夜间风扬刹幡，二僧对辩。一曰“幡动”，一曰“风动”。祖曰：“不是风动，不是幡动，仁者心动。”一众竦然。乃集诸名德为祖剃发，授满分戒。升座说法，闻者倾心。别传之道，由此大行。 六祖下，二禅师 得法弟子，见于记载者，四十三人。其中最显著者，有二大德。 南岳让 怀让禅师，金州杜氏子。由嵩山往曹溪礼六祖。祖曰：“何处来?”曰：“嵩山。”祖曰：“什么物恁么来?”曰：“说似一物即不中。”祖曰：“还可修证否?”曰：“修证既不无，污染既不得。”祖曰：“只此不污染，诸佛之护念。汝既如是，吾亦如是。”后往衡岳居般若寺。 青原思 行思禅师参六祖，问曰：“当何所务，即不落阶级?”祖曰：“汝曾作什么来?”曰：“圣谛亦不为。”祖曰：“落何阶级?”曰：“圣谛尚不为，何阶级之有。”祖深器之，后住吉州青原山静居寺。 南岳下，一马驹，踏杀人，遍寰区 道一禅师，汉州什邡县人。姓马氏，故俗称马祖。习定于衡岳，遇让和尚，发明大事。先是六祖谓让曰：“西天般若多罗谶汝足下出一马驹，踏杀天下人。”马祖应谶而出，住洪州开元寺，得法弟子八十余人，分化十方。水潦和尚初参马祖，问：“如何是西来的的意?”祖曰：“礼拜著。”师才礼拜，祖乃当胸踏倒。师大悟，起来拊掌呵呵大笑曰：“也大奇！也大奇！百千三昧，无量妙义，只向一毫头上，识得根源去。” 青原下，一石头。石头路，滑似油 南岳石头希迁禅师，端州陈氏子。在曹溪剃染，得法于青原。衡山有石，状如台，乃结庵其上，时号石头和尚。著《参同契》二百余言行世。邓隐峰辞马祖，祖曰：“什么处去?”曰：“石头去。”祖曰：“石头路滑。”曰：“竿木随身，逢场作戏。”便去。才到石头，即绕禅床一匝，振锡一声，问：“是何宗旨?”石头曰：“苍天，苍天。”峰无语，却回。举似祖。祖曰：“汝更去问，待他有答，汝便嘘两声。”峰又去，依前问。石头乃嘘两声。峰又无语。回举似祖，祖曰：“向汝道石头路滑。” 分五家，派各别 僧问天隐修禅师，“如何是临济宗?”师曰：“怒雷掩耳。”“如何是沩仰宗?”师曰：“光含秋月。”“如何是曹洞宗?”师曰：“万派朝源。”“如何是云门宗?”师曰：“乾坤坐断。”“如何是法眼宗?”师曰：“千山独露。” 临济宗 马祖传百丈，百丈传黄檗，黄檗传临济义玄禅师，住镇州滹沱河侧，是谓临济宗。 行棒喝 临济问黄檗：“如何是佛法的的大意?”檗便打。如是三问，三度被打。后参大愚，得悟黄檗宗旨。却回黄檗，机锋迅捷。檗便打，师便喝。以后接人，棒喝交驰。师云：“有时一喝如金刚王宝剑，有时一喝如踞地狮子，有时一喝如探竿影草，有时一喝不作一喝用。”世人称为“临济四喝”。 玄要分 师云：“大凡演唱宗乘，一句中须具三玄门，一玄门须具三要。有权有实，有照有用。汝等诸人作么生会？” 宾主别 四宾主者，宾看主，主看宾，主看主，宾看宾。皆是辨魔拣异，知其邪正。 人与境，夺不夺 师曰：“我有时夺人不夺境，有时夺境不夺人，有时人境俱夺，有时人境俱不夺。”后学称为“四料拣”。 沩仰宗 百丈传灵?禅师，住潭州沩山。沩山传慧寂禅师，住袁州仰山，是谓沩仰宗。 示圆相，暗机投，义海畅 仰山于耽源处受九十七种圆相，后于沩山处因相顿悟，乃云：“我于耽源处得体，沩山处得用。”宾主酬答，或画牛相，或画佛相，或画人相，或画?相。有暗机，有义海，种种变现，人莫能测。 曹洞宗 石头传药山，药山传云岩，云岩传良价禅师，住瑞州洞山。洞山传本寂禅师，住抚州曹山。是谓曹洞宗。 传宝镜 云岩晟禅师以宝镜三昧授洞山，洞山付曹山，皆是悟道后，以此证心。秘密相传，不令人知。被人盗听，方行于世。 定君臣，行正令 洞山立五位君臣以为宗要，并作《五颂》申其大旨。 云门宗 石头传天皇，天皇传龙潭，龙潭传德山，德山传雪峰，雪峰传文偃禅师，住韶州云门。是谓云门宗。 顾鉴咦 师逢僧必特顾之，曰“鉴”。僧拟议，则曰“咦”。门人录为《顾鉴咦》。 一字关．透者希 师因学人来问，每以一字答之。时人谓之“一字关”。罕有知其旨趣者。 法眼宗 雪峰传玄沙，玄沙传罗汉，罗汉传文益禅师，住金陵清凉院。是谓法眼宗。 明六相 《华严》初地中六相义，师尝举示学人，谓真如一心为总相，出生诸缘为别相，法法皆齐为同相，随相不等为异相，建立境界为成相，不动自位为坏相。 禅与教，无两样 并说三界唯心，万法唯识，以融宗教。《山堂赞》曰：“重重华藏交参，一一网珠圆莹。风柯月渚，显露真心，烟霭云林，宣明妙法。”云云。 佛学之高，莫如禅宗。佛学之广，莫如净土。禅宗拣根器，净土则普摄。今时尚禅宗者轻视净土，岂知马鸣、龙树现身说法，早已双轮齐运矣。盖禅宗所最难处，在不受后有一著。倘死生不能自由，则隔阴之迷决不能免。就生平所见所闻．确有证据从僧中来者，历历可数。上焉者，定境时时现前，眼中静夜发光，读书过目不忘，作文倚马可待，而劝其学佛，决不肯从。此何故也?盖前生参禅有得，一味扫除佛见法见，扫得净尽，自以为超佛越祖矣。仅转一世，已至于此。再转几世，何堪设想。下焉者，当用功时，强制妄念，遏捺其心。如石压草，根芽潜萌。及至来世，杂染习气一时顿发。贪财好色之心，倚修行势力，过人百倍。庸福享尽，死入三涂。岂修因时所逆料哉?亦有不受人身而生天道者，美则美矣，其如报尽何?是等皆由未谙教义发长劫修行之愿，欲以一生了事。自谓舍报之后，常住涅?。而不知刹那之间，已受后有矣。然则如之何而可也?是在随根授法耳。利根上智，方可学教外别传之法。至彻悟心源后．仍须看教念佛，期生净土，以免退堕。追随永明、楚石诸公，岂不伟欤!中下之机，惟应依教勤修，不可妄希顿悟。法不投机，徒劳无益。欲习禅定，有天台止观可学。次第禅，圆顿禅，行之均能获益。究极而言，必以净土为归。所谓百川异流，同会于海也。 正文已结束，您可以按alt+4进行评论 相关阅读： 佛教三字经禅宗 ?《佛教三字经》之十宗大义 2014.03.11  ?禅宗六祖：惠能 2014.03.08  ?禅宗与茶道：佛本无言 茶已入心 2014.03.05  ?《佛教三字经》之大法来东土 2014.03.04  ?《佛教三字经》之集结三藏 2014.02.27  分享到: 腾讯微博 QQ空间 QQ好友 新浪微博 二维码 热门推荐 仙游四大古建之一：莆田仙?林氏宗祠 世外桃源：浙江鞍山书院 婉丽动人：合掌露齿菩萨 组图：玉帝王母位尊高 三清四御道教尊神 大学生太白山游玩发现神秘铁碑 点击关注“腾讯佛学 ” 扫描左侧二维码即可添加腾讯佛学官方微信； 您也可以在微信上搜索“腾讯佛学”，获取更多佛学资讯。 推荐微博： checked腾讯佛学 checked学诚法师 checked妙江妙语 checked济群法师 checked宗萨钦哲仁波切-正见网站 checked智敏上师 checked checked checked checked checked checked checked checked checked checked checked 全部收听 [责任编辑：airyzhan] 收听腾讯佛学 传播正见缔结正缘 精华推荐 一幕令众惊叹不已的场景??老鹰飞来皈依 如何识别邪教与迷信 佛门高僧有话说 想过好日子 千万别邪淫 上师能否长寿住世95%依赖学生 菩萨有七种代众生受苦的方法 华严讲堂 极乐世界是世界海一滴 成功离不开悟性的修炼 藏传佛教格鲁派的起源 密宗为什么要保密 佛门艺术 佛陀8岁等身像 学诚新语之没有主宰 西藏佛教寺院风光 五台山千僧斋 大家爱看
